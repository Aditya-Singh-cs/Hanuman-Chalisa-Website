<!DOCTYPE html>
<html lang="hi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>हनुमान चालीसा - Hanuman Chalisa in Hindi</title>
    <meta name="description" content="हनुमान चालीसा पूर्ण पाठ हिंदी में। Read complete Hanuman Chalisa in Hindi with Doha and Chaupai.">
    <link rel="stylesheet" href="style.css">
</head>
<body>
    <div class="container">
        <!-- Ad Slot Top -->
        
        <header>
            <h1>हनुमान चालीसा</h1>
        </header>

        <main>
            <section class="doha">
                <h2>दोहा</h2>
                <p>श्रीगुरु चरन सरोज रज, निजमन मुकुरु सुधारि।<br>
                बरनउं रघुबर बिमल जसु, जो दायकु फल चारि॥</p>
                <p>बुद्धिहीन तनु जानिके, सुमिरौं पवन कुमार।<br>
                बल बुद्धि बिद्या देहु मोहिं, हरहु कलेस बिकार॥</p>
            </section>

            <!-- Ad Slot Middle -->

            <section class="chaupai">
                <h2>चौपाई</h2>
                <p>जय हनुमान ज्ञान गुन सागर।<br>
                जय कपीस तिहुं लोक उजागर॥</p>
                
                <p>राम दूत अतुलित बल धामा।<br>
                अंजनि पुत्र पवनसुत नामा॥</p>
                
                <p>महाबीर बिक्रम बजरंगी।<br>
                कुमति निवार सुमति के संगी॥</p>
                
                <p>कंचन बरन बिराज सुबेसा।<br>
                कानन कुंडल कुंचित केसा॥</p>
                
                <p>हाथ बज्र औ ध्वजा बिराजे।<br>
                कांधे मूंज जनेऊ साजे॥</p>
                
                <p>शंकर सुवन केसरी नंदन।<br>
                तेज प्रताप महा जग बंदन॥</p>
                
                <p>विद्यावान गुनी अति चातुर।<br>
                राम काज करिबे को आतुर॥</p>
                
                <p>प्रभु चरित्र सुनिबे को रसिया।<br>
                राम लखन सीता मन बसिया॥</p>
                
                <p>सूक्ष्म रूप धरि सियहिं दिखावा।<br>
                बिकट रूप धरि लंक जरावा॥</p>
                
                <p>भीम रूप धरि असुर संहारे।<br>
                रामचंद्र के काज संवारे॥</p>
                
                <p>लाय सजीवन लखन जियाये।<br>
                श्री रघुबीर हरषि उर लाये॥</p>
                
                <p>रघुपति कीन्ही बहुत बड़ाई।<br>
                तुम मम प्रिय भरतहि सम भाई॥</p>
                
                <p>सहस बदन तुम्हरो जस गावैं।<br>
                अस कहि श्रीपति कंठ लगावैं॥</p>
                
                <p>सनकादिक ब्रह्मादि मुनीसा।<br>
                नारद सारद सहित अहीसा॥</p>
                
                <p>जम कुबेर दिगपाल जहां ते।<br>
                कबि कोबिद कहि सके कहां ते॥</p>
                
                <p>तुम उपकार सुग्रीवहिं कीन्हा।<br>
                राम मिलाय राज पद दीन्हा॥</p>
                
                <p>तुम्हरो मंत्र बिभीषन माना।<br>
                लंकेश्वर भए सब जग जाना॥</p>
                
                <p>जुग सहस्र जोजन पर भानू।<br>
                लील्यो ताहि मधुर फल जानू॥</p>
                
                <p>प्रभु मुद्रिका मेलि मुख माहीं।<br>
                जलधि लांघि गये अचरज नाहीं॥</p>
                
                <p>दुर्गम काज जगत के जेते।<br>
                सुगम अनुग्रह तुम्हरे तेते॥</p>
                
                <p>राम दुआरे तुम रखवारे।<br>
                होत न आज्ञा बिनु पैसारे॥</p>
                
                <p>सब सुख लहै तुम्हारी सरना।<br>
                तुम रक्षक काहू को डरना॥</p>
                
                <p>आपन तेज सम्हारो आपै।<br>
                तीनों लोक हांक तें कांपै॥</p>
                
                <p>भूत पिशाच निकट नहिं आवै।<br>
                महाबीर जब नाम सुनावै॥</p>
                
                <p>नासै रोग हरे सब पीरा।<br>
                जपत निरंतर हनुमत बीरा॥</p>
                
                <p>संकट तें हनुमान छुड़ावै।<br>
                मन क्रम बचन ध्यान जो लावै॥</p>
                
                <p>सब पर राम तपस्वी राजा।<br>
                तिन के काज सकल तुम साजा॥</p>
                
                <p>और मनोरथ जो कोई लावै।<br>
                सोई अमित जीवन फल पावै॥</p>
                
                <p>चारों जुग परताप तुम्हारा।<br>
                है परसिद्ध जगत उजियारा॥</p>
                
                <p>साधु संत के तुम रखवारे।<br>
                असुर निकंदन राम दुलारे॥</p>
                
                <p>अष्ट सिद्धि नौ निधि के दाता।<br>
                अस बर दीन जानकी माता॥</p>
                
                <p>राम रसायन तुम्हरे पासा।<br>
                सदा रहो रघुपति के दासा॥</p>
                
                <p>तुम्हरे भजन राम को पावै।<br>
                जनम जनम के दुख बिसरावै॥</p>
                
                <p>अंत काल रघुबर पुर जाई।<br>
                जहां जन्म हरिभक्त कहाई॥</p>
                
                <p>और देवता चित्त न धरई।<br>
                हनुमत सेइ सर्ब सुख करई॥</p>
                
                <p>संकट कटै मिटै सब पीरा।<br>
                जो सुमिरै हनुमत बलबीरा॥</p>
                
                <p>जै जै जै हनुमान गोसाईं।<br>
                कृपा करहु गुरुदेव की नाईं॥</p>
                
                <p>जो सत बार पाठ कर कोई।<br>
                छूटहि बंदि महा सुख होई॥</p>
                
                <p>जो यह पढ़ै हनुमान चालीसा।<br>
                होय सिद्धि साखी गौरीसा॥</p>
                
                <p>तुलसीदास सदा हरि चेरा।<br>
                कीजै नाथ हृदय महं डेरा॥</p>
            </section>

            <!-- Ad Slot Bottom -->

            <section class="doha">
                <h2>दोहा</h2>
                <p>पवन तनय संकट हरन, मंगल मूरति रूप।<br>
                राम लखन सीता सहित, हृदय बसहु सुर भूप॥</p>
            </section>
        </main>

        <footer>
            <p>&copy; 2026 | Built with AWS</p>
        </footer>
    </div>
</body>
</html>
